# CoffeeMachine
Neljas kodutöö Kohvimasin
Luua joogiautomaadi simulaator. Joogiautomaat peaks pakkuma võimalust valida jooki, kuvades 
võimalike jookide menüü (näiteks tee, must kohv, piimaga kohv, kakao, puljong) koos hindadega ja 
kas lubada sinna lisada suhkur või mitte. Kui jook on valitud, tuleks väljastada info selle kohta, 
milliseid komponente (vesi, piim, suhkur, puljong) ja kui palju tuleks kokku segada, et seda jooki 
saada. Jookidel võib olla vaja väljastada tops (kui pole oma tops pandud) ja mõne joogi puhul ka 
segamiseks pulk.  
Igal joogil on oma hind ning jooki valides tuleb esmalt paluda sisestada vähemalt nõutud koguses 
raha (selle jaoks võib rakendus pakkuda välja valikut kasutatavate nominaalidega müntidest – 
sõltuvalt hindadest peavad need rahalised väärtused võimaldama selliseid summasid valida ehk 
näiteks ei tohiks hind olla 5 sendi täpsusega, kui minimaalne võimalik väärtus on 10 senti). 
Kui raha on sisestatud, võib hakata jooki valmistama (väljastada tops, segada kokku jook, lisada 
suhkur ja segamiseks pulk) ning kui ka see valmis, tagastada üle jäänud rahasumma (kui raha anti 
rohkem, kui joogi hind oli). Raha tagastamisel tuleb arvestada võimalike müntide väärtustega (ehk 
millise nominaaliga kui palju münte väljastama peab – näiteks 2.20 tagastamiseks tuleb anda 1x2€ ja 
1x20 senti).
